# Gymster (Fitness Salonu Web Sitesi)
### Anasayfa </br>
*Anasayfa, ziyaretçilerin ilgisini çekmek ve siteye ilk girişte ihtiyaç duyabilecekleri bilgilere kolay erişim sağlamayı amaçlamaktadır. 
Üst tarafta, tüm sayfalarda sabit olarak görünen bir iletişim bandı bulunmaktadır. Bu alanda salonun telefon numarası, e-posta adresi ve sosyal medya hesaplarının bağlantıları yer almaktadır. 
Ana menü (navbar), kullanıcıların hızlı bir şekilde farklı sayfalara ulaşmasını sağlayacak şekilde düzenlenmiştir. Ayrıca bir slider kullanılarak dikkat çekici görsellerle duyurular ve kampanyalar ön plana çıkarılmıştır.
Anasayfada kullanıcıların ilgisini çekecek şekilde bir duyurular ve kampanyalar alanı yer almaktadır. Örneğin, "Yeni üyelere özel %30 indirim" .Bunun yanında, antrenman programlarının detaylarını incelemek isteyenler için bir bağlantı sağlanmıştır. 
Kullanıcıların salon hakkındaki güvenini artırmak amacıyla, başarılarımızı vurgulayan bir sayaç yerleştirilmiştir. Sayaç, yıllık deneyim, uzman eğitmen sayısı gibi bilgileri göstermektedir. 
Ayrıca, üyelerin fitness salonu hakkında yaptıkları yorumlara yer verilmiş ve sayfanın en alt kısmında (footer) iletişim bilgileri, hızlı bağlantılar ve popüler sayfa erişimleri sağlanmıştır.* </br> </br>
<img width="941" alt="ana-1" src="https://github.com/user-attachments/assets/6ce38bf2-edf7-48ce-a5a7-fe0eec39e445">
<img width="939" alt="ana-2" src="https://github.com/user-attachments/assets/0c50a218-ee9c-4f2c-8b36-abe98a3e65c2">
<img width="940" alt="ana-3" src="https://github.com/user-attachments/assets/e95b36f8-d3a4-4328-a932-95951a58ceb1">
</br> </br>
### Hakkımızda </br>
*Hakkımızda sayfası, ziyaretçilere salonun kimliği, değerleri ve hizmet kalitesini tanıtmayı hedeflemektedir. Sayfanın başında salonun iç mekanına dair yüksek çözünürlüklü ve profesyonel fotoğraflar yer almaktadır.
“Biz Kimiz?” başlıklı bir bölümde, salonun geçmişi, kuruluş hikayesi ve bu sektördeki hedefleri detaylı bir şekilde açıklanmıştır. 
Misyon ve vizyon kısmında, salonun üyelerine sağlamak istediği değerler ve gelecek hedefleri belirtilmiştir. Örneğin, misyon olarak sağlıklı yaşam bilincini artırmak, vizyon olarak ise modern ekipmanlarla ve profesyonel bir ekiple sektörde öncü olma hedefi vurgulanmıştır. 
Son olarak, "Bizi Neden Seçmelisiniz?" başlıklı bir alanda salonun rekabet avantajları öne çıkarılmıştır. Örneğin, uzman eğitmenler, ferah çalışma alanları, esnek program saatleri ve bireysel hedeflere özel programların avantajları listelenmiştir.* </br> </br>
<img width="935" alt="hak" src="https://github.com/user-attachments/assets/326be520-614d-48aa-b208-a5437c3851a1">
</br> </br>
### Antrenman Programları </br>
*Programlar sayfasında, haftanın her günü düzenlenen sekiz farklı antrenman çeşidi hakkında bilgiler bulunmaktadır. Her program, alanında uzman eğitmenler eşliğinde gerçekleştirilmekte olup, üyelerin hedeflerine uygun şekilde planlanmıştır. 
Örneğin; Power Lifting, Vücut Geliştirme, Kardiyo Programı, Yoga ve CrossFit gibi çeşitlilik içeren dersler sunulmaktadır. 
Sayfada her bir programın eğitmeni, süresi ve hedef kitlesi hakkında bilgiler detaylı şekilde verilmiştir. Örneğin, "Power Lifting: Güç ve dayanıklılığını artırmak isteyenler için sabah saatlerinde düzenlenen bir programdır.
" Ayrıca, programların yoğunluk seviyeleri ve üyelerin bu programlardan hangi faydaları elde edebileceği açıklanmaktadır.* </br> </br>
<img width="917" alt="prog" src="https://github.com/user-attachments/assets/307812c5-33fd-4aea-aa1b-fb88f794167e">
</br> </br>
### Eğitmen Kadrosu </br>
*Eğitmenler sayfasında, salonun alanında uzman sekiz eğitmeni tanıtılmaktadır. Her bir eğitmenin profesyonel fotoğrafı ve kısa bir özgeçmişi bu sayfada yer alır. 
Eğitmenlerin uzmanlık alanları (örneğin, kardiyo, yoga, kas geliştirme gibi) ve kaç yıllık deneyime sahip oldukları belirtilmiştir. 
Her eğitmenin kendi sosyal medya hesaplarına yönlendiren bağlantılar da bu sayfada bulunmaktadır. Bu, üyelerin eğitmenleri daha yakından tanımasını ve onlarla iletişim kurmasını kolaylaştırır.* </br> </br>
<img width="917" alt="eğit" src="https://github.com/user-attachments/assets/8a047d18-9c58-4e50-8ba7-f4860bdc8eb8">
</br> </br>
### Başarı Hikayeleri </br>
*Başarı Hikayeleri sayfası, üyelerin spor salonundaki deneyimlerini ve elde ettikleri değişimleri vurgulayan bir platformdur. Bu bölümde, üyelerin öncesi ve sonrası fotoğrafları ile kişisel başarı hikayeleri paylaşılmaktadır. 
Örneğin, bir üyenin fazla kilolarını verip ideal kilosuna ulaşma süreci veya bir başkasının kas geliştirme hedeflerine ulaşması görsellerle desteklenmektedir. 
Bu hikayelerin sonunda, ziyaretçilerin de bu başarı hikayelerine katılmalarını teşvik etmek için "Siz de değişimin bir parçası olun! Bize Katılın!" şeklinde bir çağrı yapılmaktadır. Bu sayede potansiyel üyelerin motivasyonu artırılmaktadır.* </br> </br>
<img width="920" alt="başar" src="https://github.com/user-attachments/assets/b5a7fff5-11ac-4dc6-be39-60622b2866af">
</br> </br>
### İletişim ve Üyelik İşlemleri </br>
*İletişim sayfasında, salonun tüm iletişim bilgileri açık bir şekilde sunulmuştur. Salonun tam adresi, telefon numarası ve e-posta adresi başta yer alır. 
Sayfada ayrıca salonun haritadaki konumunu gösteren bir Google Maps entegrasyonu bulunmaktadır. 
Alt kısımda, ziyaretçilerin salona mesaj gönderebileceği bir form bulunmaktadır. Bu formda isim, e-posta adresi, telefon numarası ve mesaj alanları yer alır. 
Mesajlar doğrudan salona iletilmekte ve en kısa sürede yanıtlanmaktadır. Sayfa, kullanıcı dostu bir tasarım anlayışıyla düzenlenmiştir.
Bize Katılın sayfası, kullanıcıların spor salonuna ön kayıt oluşturmasını sağlayan bir platformdur. Bu sayfada, üyelik için gerekli olan bilgilerin toplanacağı bir form bulunmaktadır. 
Form, isim, soyisim, yaş, cinsiyet, iletişim bilgileri ve hedeflenen antrenman türü gibi alanları içermektedir. 
	Sayfanın sonunda, üyeliğin avantajları ve yeni üyelere sunulan indirimlerden bahsedilmektedir. Örneğin, “Üye olun ve ilk ay %30 indirim kazanın!” gibi fırsatlar sunularak ziyaretçiler teşvik edilmektedir. 
 Bu bölüm, kullanıcı dostu tasarımı sayesinde üyelik işlemlerini hızlı ve kolay hale getirmektedir.* </br> </br>
<img width="935" alt="ileti" src="https://github.com/user-attachments/assets/c537b4ae-1fdf-4cbd-9a33-897875bc4868">
<img width="923" alt="üye" src="https://github.com/user-attachments/assets/c4685aa4-3c3d-4bb0-bb3d-aa9f162b2094">

